<!DOCTYPE html>
<html lang="fi">
<head>
<meta charset="UTF-8"><meta name="viewport" content="width=device-width, initial-scale=1.0">
<link rel="stylesheet" type="text/css" href="../style.css" media="screen">
<title>Emoticons 33.1.0</title>
</head>
<body>
<h1>Hymiöt</h1>
<ul>
<li>Tekijät: Chris Leo, Noelia Ruiz Martínez, Mesar Hameed ja Francisco Javier
  Estrada Martínez</li>
</ul>
<p>Puhutussa tekstissä olevat hymiömerkit korvataan tätä lisäosaa käytettäessä
niiden ihmisystävällisemmillä kuvauksilla.</p>
<p>Esimerkki: Merkit ":)" luetaan "hymyilee", ja NVDA tunnistaa myös emojit.</p>
<p>Voit hyödyntää seuraavia ominaisuuksia:</p>
<h2>Lisää hymiö</h2>
<p>Joskus kuva kertoo enemmän kuin 1000 sanaa: käytä uusia emojeita
pikaviestiesi elävöittämiseen ja kertoaksesi ystävillesi, miltä sinusta
tuntuu.</p>
<p>Kun olet epävarma jonkin tietyn hymiön merkeistä, tämän lisäosan avulla voit
valita ja lisätä ne tekstiisi, kuten esim. chattiin.</p>
<p>Paina NVDA+I tai valitse Työkalut &gt; Hymiöt &gt; Lisää hymiö avataksesi valintaikkunan, jossa näkyvät käytettävissä olevat hymiöt ja emojit.</p>
<p>Tästä valintaikkunasta voit valita haluamasi hymiön ja tarkastella
sellaisia, jotka sinua kiinnostavat:</p>
<ul>
<li>Muokkauskentän avulla voit suodattaa hakua löytääksesi käytettävissä
  olevien hymiöiden joukosta haluamasi.</li>
<li>Valintapainikkeilla voit valita, näytetäänkö vain emojit (Alt+E), vain
  tavalliset hymiöt (Alt+I) vai kaikki käytettävissä olevat hymiöt (Alt+A).</li>
<li>Hymiöluettelossa (Alt+H) näytetään kolmessa sarakkeessa hymiön nimi,
  tyyppi (tavallinen tai emoji) sekä vastaava merkki.</li>
</ul>
<p>Kun painat OK, valitun hymiön merkit kopioidaan leikepöydälle, josta voit
liittää ne haluamaasi paikkaan.</p>
<h2>Lisää symboli</h2>
<p>Tästä valintaikkunasta voit valita jonkin Välimerkkien ja symboleiden
puhuminen -valintaikkunassa olevista symboleista. Voit käyttää
Suodata-muokkauskenttää tai nuolinäppäimiä symbolin valitsemiseen
luettelosta.</p>
<p>Jos haluat kopioida eri symboleita, käytä Lisää-painiketta liittääksesi ne
Kopioitavat symbolit -muokkausruutuun.</p>
<p>Paina sitten OK, jonka jälkeen  valittu emoji tai symboli tai mainitun
muokkausruudun sisältämät symbolit kopioidaan leikepöydälle, josta voit
liittää ne haluamaasi paikkaan.</p>
<h2>Liitä näppäinkomennot symboleihin</h2>
<p>Näppäinkomennot-valintaikkunan Lisää symboleita- tai Kopioi symboleita
-kategorioista voit määrittää NVDA:n kirjoittamaan symboleita niihin
liitetyillä näppäinkomennoilla.</p>
<p>Voit vähentää näytettävien symboleiden määrää käyttämällä muokkausruutua,
jotta tätä kategoriaa laajennetaan nopeammin.</p>
<h2>Hymiösanasto</h2>
<p>Hymiöt-lisäosa mahdollistaa eri puhesanastot asetusprofiileja käyttäen.</p>
<p>Tämä tarkoittaa, että voit luoda kullekin profiilille oman puhesanaston tai
muokata sitä.</p>
<p>Voit avata valintaikkunan uusien hymiöiden lisäämistä tai olemassa olevien muokkaamista varten valitsemalla NVDA-valikosta Mukautukset &gt; Puhesanastot &gt; Hymiöt.</p>
<p>Uudet hymiöiden lukuasetukset koskevat vain muokattavaa profiilia.</p>
<p>Saatat esim. haluta, että NVDA puhuu muokatut hymiöt XxChatissa, muttei
muissa chattiohjelmissa. Tämä onnistuu luomalla profiili
XxChat-sovellukselle ja liittämällä siihen puhesanasto
Puhesanastot-alavalikosta löytyvää Hymiöt-vaihtoehtoa käyttäen. Katso alta
tietoja asetusprofiileihin liittyvistä Hymiöt-lisäosan asetuksista.</p>
<p>Voit myös viedä luomasi puhesanastot painamalla "Tallenna ja vie sanastot"
-painiketta. Sanastot tallennetaan asetuskansiossasi olevaan
speechDicts\emoticons-alikansioon.</p>
<p>Puhesanastotiedoston tarkka nimi ja sijainti määräytyvät muokattavan
profiilin mukaan, joka näkyy hymiösanastovalintaikkunan nimessä.</p>
<h2>Hymiöt-lisäosan asetukset</h2>
<p>Mukautukset-valikon kohdasta Asetukset &gt; Hymiöt avautuu paneeli, josta voit määrittää puhesanastojen käyttöönoton asetukset kullekin asetusprofiilille.</p>
<p>Hymiöt-asetuspaneelissa voit valita, otetaanko puhesanasto automaattisesti käyttöön NVDA:n vaihtaessa muokkaamaasi profiiliin. Asetus ei ole  oletusarvoisesti käytössä NVDA:n normaaleissa asetuksissa eikä uusissa profiileissa.</p>
<p>Lisäksi on mahdollista määrittää, puhutaanko lisäosan emojit. Tästä voi olla
hyötyä symbolien puhumisen säilyttämisessä, jos NVDA:n asetuksiin sisältyy
emojeita.</p>
<p>Jos näppäinkomennoilla lisättyjä symboleita ei puhuta järjestelmässäsi,
vaikka NVDA on määritetty puhumaan kirjoitetut merkit, voit kokeilla ottaa
käyttöön valintaruudun varmistaaksesi symbolien puhumisen.</p>
<p>Mikäli haluat pitää asetuskansiosi puhtaana, tästä valintaikkunasta on myös
mahdollista valita, poistetaanko käyttämättömät (ei-olemassa oleviin
profiileihin liitetyt) puhesanastot lisäosasta, kun se poistetaan muistista.</p>
<h2>Näppäinkomennot:</h2>
<p>Nämä ovat oletusnäppäinkomentoja. Voit muokata niitä tai lisätä uuden
Hymiöt-asetuspaneelin tai hymiösanastovalintaikkunan avaamiseen:</p>
<ul>
<li>NVDA+E: hymiöiden puhuminen käyttöön/pois käytöstä - ottaa käyttöön
  tekstin lukemisen sellaisena kuin se on kirjoitettu tai hymiöiden
  korvaamisen niiden kuvauksilla.</li>
<li>NVDA+I: näyttää valintaikkunan, josta voit valita tekstiin lisättävän
  hymiön.</li>
<li>Ei määritetty: näyttää valintaikkunan, josta voit valita kopioitavan
  NVDA:n symbolin.</li>
<li>Ei määritetty: Avaa selattavan viestin, jossa näytetään
  tarkastelukohdistimen kohdalla oleva symboli, jotta sen koko kuvausta
  voidaan tarkastella selaustilassa.</li>
<li>Ei määritetty: Avaa selattavan viestin, jossa näytetään kohdistimen
  kohdalla oleva symboli, jotta sen koko kuvausta voidaan tarkastella
  selaustilassa.</li>
</ul>
<p>Huom: Windows 10:ssä ja uudemmissa on mahdollista käyttää myös
sisäänrakennettua emojipaneelia.</p>
<h2>Muutokset versiossa 34.0.0</h2>
<ul>
<li>Lisätty mahdollisuus yksittäisten symboleiden kopioimiseen leikepöydälle
  tai liittämiseen leikepöydältä, mikä on hyödyllistä, jos Lisää symboleita
  -skripteihin liitetyt näppäinkomennot eivät toimi.</li>
</ul>
<h2>Muutokset versiossa 33.0.0</h2>
<ul>
<li>Sanakirjojen tallennuksen ja viennin virhe korjattu.</li>
<li>Selaustilassa näytettäviin ilmoituksiin lisätty Kopioi- ja
  Sulje-painikkeet.</li>
<li>Kun symboleita lisätään komennoilla, ne voidaan puhua kirjoitettujen
  merkkien puhumisasetuksen mukaisesti.</li>
</ul>
<h2>Muutokset versiossa 22.0.0</h2>
<ul>
<li>Edellyttää NVDA 2018.2:ta tai uudempaa.</li>
</ul>
<h2>Muutokset versiossa 17.0</h2>
<ul>
<li>Lisätty mahdollisuus määrittää näppäinkomennot symboleiden
  kirjoittamiseksi.</li>
<li>Lisätty mahdollisuus eri symboleiden kopioimiseen samalla kertaa.</li>
</ul>
<h2>Muutokset versiossa 16.0</h2>
<ul>
<li>Yhteensopiva NVDA 2023.1:n kanssa.</li>
</ul>
<h2>Muutokset versiossa 15.0</h2>
<ul>
<li>Edellyttää NVDA 2022.1:tä tai uudempaa.</li>
<li>Ei voida käyttää suojatussa tilassa.</li>
</ul>
<h2>Muutokset versiossa 14.0</h2>
<ul>
<li>Yhteensopiva NVDA 2021.1:n kanssa.</li>
</ul>
<h2>Muutokset versiossa 13.0</h2>
<ul>
<li>Korjattu Lisää hymiö -valintaikkunan virheitä.</li>
<li>Lisätty valintaikkuna, josta voidaan lisätä jokin NVDA:n Välimerkkien ja
  symboleiden puhuminen -valintaikkunassa olevista symboleista.</li>
</ul>
<h2>Muutokset versiossa 12.0</h2>
<ul>
<li>Edellyttää NVDA 2019.3:a tai uudempaa.</li>
</ul>
<h2>Muutokset versiossa 11.0</h2>
<ul>
<li>Kun lisäosa päivitetään, iaemmassa versiossa tallennetut sanastot
  kopioidaan automaattisesti uuteen versioon, paitsi jos haluat tuoda ne
  NVDA:n sanastojen pääkansiosta.</li>
<li>Kun järjestelmä- tai tarkastelukohdistimen kohdalla oleva symboli
  näytetään, sanoja "merkki" ja "korvaava teksti" käytetään erottamaan
  toisistaan varsinainen symboli ja sen kuvaus, mistä on hyötyä pelkän
  puheen käyttäjille.</li>
</ul>
<h2>Muutokset versiossa 10.0</h2>
<ul>
<li>Lisätty komennot, joilla voidaan näyttää tarkastelukohdistimen tai
  järjestelmäkohdistimen kohdalla oleva symboli. Näiden komentojen
  näppäinkomennot on mahdollista määrittää Näppäinkomennot-valintaikkunan
  Tekstin tarkastelu -kategoriasta.</li>
</ul>
<h2>Muutokset versiossa 9.0</h2>
<ul>
<li>Lisätty mahdollisuus valita, puhutaanko lisäosan emojit.</li>
<li>Sanastojen nimissä käytetään nyt asianmukaista merkistöä, mikä korjaa
  virheitä, joita ilmeni, kun nimissä oli tiettyjä merkkejä.</li>
<li>Lisäosan käännettyä yhteenvetoa käytetään asianmukaisesti Lisäosien
  hallinnasta löytyvän lisäosaohjeen nimenä.</li>
<li>Lisätty maininta Windows 10:n emojipaneelista.</li>
</ul>
<h2>Muutokset versiossa 8.0</h2>
<ul>
<li>Yhteensopiva NVDA 2018.3:n tai uudemman kanssa (vaaditaan).</li>
</ul>
<h2>Muutokset versiossa 7.0</h2>
<ul>
<li>Käyttöönottoasetusten valintaikkuna on siirretty NVDA:n asetusnäytön
  paneeliin, jotta nykyinen profiili näkyy Asetukset-valintaikkunan nimessä.</li>
<li>Hymiöiden hallinta -valikko on poistettu. Lisää hymiö -vaihtoehto löytyy
  nyt Työkalut-valikosta, ja "Mukauta hymiöitä" näkyy
  Puhesanastot-alavalikossa nimellä Hymiöt.</li>
<li>Vaatii NVDA 2018.2:n tai uudemman.</li>
</ul>
<h2>Muutokset versiossa 6.0</h2>
<ul>
<li>Lisätty tuki asetusprofiileille.</li>
<li>NVDA 2017.4:ssä tai uudemmassa asetukset muuttuvat ja puhesanastot
  vaihtuvat automaattisesti valittuna olevan profiilin
  mukaisesti. 2017.3:ssa tai aiemmassa versiossa voit ottaa muutokset
  käyttöön lataamalla liitännäiset uudelleen (painamalla Ctrl+NVDA+F3).</li>
<li>Mikäli valitset asetusten tuomisen lisäosaa päivitettäessä, vanhentuneet
  tiedostot (emoticons.ini ja emoticons.dic) poistetaan tai muunnetaan tähän
  versioon sopiviksi.</li>
</ul>
<h2>Muutokset versiossa 5.0</h2>
<ul>
<li>Lisätty tuki emojeille.</li>
<li>Hymiönlisäysvalintaikkunaa paranneltu suodatuskentällä ja
  valintapainikkeilla hymiötyypin valitsemiseksi.</li>
<li>Käytetään guiHelperiä käyttöönottoasetusten ja hymiöiden
  lisäysvalintaikkunalle. Edellyttää NVDA:n 2016.4-versiota tai uudempaa.</li>
</ul>
<h2>Muutokset versiossa 4.0</h2>
<ul>
<li>NVDA näyttää virheilmoituksen, jos Lisää hymiö -valintaikkuna avataan
  toisen asetusvalintaikkunan ollessa aktiivisena.</li>
</ul>
<h2>Muutokset versiossa 3.0</h2>
<ul>
<li>Mukauta hymiöitä -valintaikkunassa on nyt mahdollista määrittää, että
  haettava merkkijono täsmää vain, jos se on kokonainen sana, kuten
  puhesanastoissa NVDA:n 2014.4-versiosta lähtien.</li>
</ul>
<h2>Muutokset versiossa 2.0</h2>
<ul>
<li>Ohje on käytettävissä Lisäosien hallinnasta.</li>
</ul>
<h2>Muutokset versiossa 1.1</h2>
<ul>
<li>Poistettu hymiö, joka oli listassa kahteen kertaan.</li>
<li>Muutama hymiö lisätty.</li>
</ul>
<h2>Muutokset versiossa 1.0</h2>
<ul>
<li>Ensimmäinen versio.</li>
</ul>
<p>[[!tag dev stable]]</p>
</body>
</html>